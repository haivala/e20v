---
layout: default
title: ENTROPY? 
group: "navigation"
---
<div class="info">
<h1>Mikä Entropy?</h1>
<p>20 vuotta täyttävä Entropy ry on elektronisen musiikin kulttuuriyhdistys ja yksi AYY:n kulttuuriyhdistyksistä. Entropy sai alkunsa vuonna 1993 Otaniemessä tekniikan opiskelijoiden päätettyä perustaa silloisen Teknillisen korkeakoulun ylioppilaskunnan yhteyteen teknokerhon. Perustamiskokouksen mainosjulisteessa vaadittiin TKK:n päärakennuksen auditoriomonumentin muuttamista jättimäiseksi bassokaiuttimeksi. Yhdistyksen nimeksi päätyi äänestyksen kautta fysiikankirjan hakemistosta löytynyt termi Entropy. Muiden nimiehdokkaiden joukossa oli muun muassa ORAVA – Otaniemi Rave Association. Historiankirjoitus arvioikoon tehtiinkö tuolloin oikea päätös.</p>
<div class="img_container">
	<img width="100%" src="http://entropy.fi/weba/wp-content/uploads/041193_juliste.gif"/>
	Perustamiskokouksen mainoksissa visioitiin dynaamisempaa TKK:ta – vuosia ennen huippuyliopistoaikeita.
</div>
<p>Perustamisestaan lähtien Entropyn tehtävänä on ollut ylläpitää ja kehittää elektronisen musiikin harrastusta Aalto-yliopiston opiskelijoiden keskuudessa mutta yhdistys on vaikuttanut myös Otaniemen ulkopuolella. Vuosikymmenten aikana Entropy on tuonut pääkaupunkiseudulle pitkälti epäkaupallista musiikkitarjontaa erilaisten underground-tapahtumien muodossa. Tapahtumia on järjestetty mitä erilaisimmissa ympäristöissä, hylätyistä kellareista vanhoihin elokuvateattereihin ja metsän siimeksestä isoihin teollisuushalleihin. Artistivieraita Entropyn tapahtumissa on esiintynyt satoja, niin Suomesta kuin ulkomailtakin.</p>
<div class="img_container">
	<img width="100%" src="/img/e15v.jpg"/>
	Juhlahumua E15V-tapahtumassa. Kuva: Lauri Kiiski
</div>
<p>Bilejärjestämisen ohella Entropy on samalla kouluttanut jäsenistöään ja muita kiinnostuneita niin tekniikan kuin musiikinkin saralla. Useina vuosina järjestetty DJ-alkeiskurssi on opettanut DJ-toiminnan perusteita aloittelijoille. Tänä syksynä ensimmäistä kertaa järjestetty VJ-työpaja keräsi yhteen visuaaleista ja reaaliaikaisesta videomiksaamisesta kiinnostuneita kuulemaan ja oppimaan kotimaan eturivin VJ-artisteilta. Tapahtumien yhteydessä ja niiden ulkopuolellakin on päästy ihmettelemään isoa kasaa ääni- ja valotekniikkaa ja opettelemaan mikä ero on DMX- ja RCA-kaapelilla. Tänä syksynä Entropy rakentaa myös uutta äänentoistoa PA-työpajassa yhdessä audiotekniikasta kiinnostuneiden kanssa.</p>
<div class="img_container">
	<img width="100%" src="/img/ryhmakuva.jpg"/>
	Entropy-aktiivit yhteiskuvassa syksyllä 2007. Kuva: Ville Partanen
</div>
<p>Aikuiseen ikään ehtinyt Entropy on vireä vapaaehtoisvoimin vaikuttava kulttuurijärjestö, jonka toimintaan voi tulla mukaan kuka tahansa elektronisesta musiikista kiinnostunut – myös Aalto-yliopiston ulkopuolelta. Saavu siis marraskuun lopulla juhlimaan kanssamme 20 vuoden rajapyykkiä ja sen jälkeen suunnittelemaan tulevia kujeita!</p>
<div class="img_container">
	<img width="100%" src="img/separator_horisontal.png" />
</div>
<h3>Lisätietoja Entropystä ja yhdistyksen historiasta löydät nettisivuiltamme: <a href="http://entropy.fi">entropy.fi</a></h3>
</div>
